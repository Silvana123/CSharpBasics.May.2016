#Упражнения: Прости пресмятания

**Задачи за упражнение в клас и за домашно към курса „Основи на програмирането“ @ СофтУни**

##2.	Пресмятане на лице на квадрат
Първата задача от тази тема е следната: да се напише конзолна програма, която въвежда цяло число a и пресмята лицето на квадрат със страна a. Задачата е тривиално лесна: въвеждате число от конзолата, умножавате го само по себе си и печатате получения резултат на конзолата.

##3.	От инчове към сантиметри
Да се напише програма, която чете от конзолата число (не непременно цяло) и преобразува числото от инчове в сантиметри. За целта умножава инчовете по 2.54 (защото 1 инч = 2.54 сантиметра).

##4.	Поздрав по име
Да се напише програма, която чете от конзолата име на човек и отпечатва “Hello, <name>!”, където <name> е въведеното преди това име.

##5.	Съединяване на текст и числа
Напишете C# програма, която прочита от конзолата име, фамилия, възраст и град и печата съобщение от следния вид: “You are <firstName> <lastName>, a <age>-years old person from <town>”.

##6.	Лице на трапец
Напишете програма, която чете от конзолата три числа b1, b2 и h и пресмята лицето на трапец с основи b1 и b2 и височина h. Формулата за лице на трапец е (b1 + b2) * h / 2.

##7.	Периметър и лице на кръг
Напишете програма, която чете от конзолата число r и пресмята и отпечатва лицето и периметъра на кръг / окръжност с радиус r.

##8.	Лице на правоъгълник в равнината
Правоъгълник е зададен с координатите на два от своите срещуположни ъгъла (x1, y1) – (x2, y2). Да се пресметнат площта и периметъра му. Входът се чете от конзолата. Числата x1, y1, x2 и y2 са дадени по едно наред. Изходът се извежда на конзолата и трябва да съдържа два реда с по една число на всеки от тях – лицето и периметъра.

##9.	Графично приложение: конвертор от BGN към EUR
Създайте графично приложение (GUI application), което пресмята стойността в евро (EUR) на парична сума, зададена в лева (BGN). При промяна на стойността в лева, равностойността в евро трябва да се преизчислява автоматично. Използвайте курс лева / евро: 1.95583.

##10.	Лице на триъгълник
Напишете програма, която чете от конзолата страна и височина на триъгълник и пресмята неговото лице. Използвайте формулата за лице на триъгълник: area = a * h / 2. Закръглете резултата до 2 знака след десетичната точка използвайки Math.Round(area, 2).

##11.	Конзолен конвертор: от градуси °C към градуси °F
Напишете програма, която чете градуси по скалата на Целзий (°C) и ги преобразува до градуси по скалата на Фаренхайт (°F). Потърсете в Интернет подходяща формула, с която да извършите изчисленията. Закръглете резултата до 2 знака след десетичната точка. 

##12.	Конзолен конвертор: от радиани в градуси
Напишете програма, която чете ъгъл в радиани (rad) и го преобразува в градуси (deg). Потърсете в Интернет подходяща формула. Числото ? в C# програми е достъпно чрез Math.PI. Закръглете резултата до най-близкото цяло число използвайки Math.Round(). 

##13.	Конзолен конвертор: USD към BGN
Напишете програма за конвертиране на щатски долари (USD) в български лева (BGN). Закръглете резултата до 2 цифри след десетичната запетая. Използвайте фиксиран курс между долар и лев: 1 USD = 1.79549 BGN.

##14.	* Конзолен междувалутен конвертор
Напишете програма за конвертиране на парична сума от една валута в друга. Трябва да се поддържат следните валути: BGN, USD, EUR, GBP. Използвайте следните фиксирани валутни курсове:

##15.	** Пресмятане с дати: 1000 дни на Земята
Напишете програма, която въвежда рождена дата във формат “dd-MM-yyyy” и пресмята датата, на която се навършват 1000 дни от тази рождена дата и я отпечатва в същия формат.
Подсказки: потърсете информация за типа DateTime в C# и по-конкретно разгледайте методите ParseExact(str, format), AddDays(count) и ToString(format). С тяхна помощ може да решите задачата, без да е необходимо да изчислявате дни, месеци и високосни години

Изпитни задачи от минали издания на курса
##17.	*Учебна зала
Първа задача от междинния изпит на 6 март 2016. Тествайте решението си тук.
Учебна зала има правоъгълен размер w на h метра, без колони във вътрешността си. Залата е разделена на две части – лява и дясна, с коридор приблизително по средата. В лявата и в дясната част има редици с бюра. В задната част на залата има голяма входна врата. В предната част на залата има катедра с подиум за преподавателя. Едно работно място заема 70 на 120 cm (маса с размер 70 на 40 cm + място за стол и преминаване с размер 70 на 80 cm). Коридорът е широк поне 100 cm. Изчислено е, че заради входната врата (която е с отвор 160 cm) се губи точно 1 работно място, а заради катедрата (която е с размер 160 на 120 cm) се губят точно 2 работни места. Напишете програма, която въвежда размери на учебната зала и изчислява броя работни места в нея при описаното разположение (вж. фигурата).
Вход
От конзолата се четат 2 числа, по едно на ред: h (дължина в метри) и w (широчина в метри).
Ограничения: 3 ? h ? w ? 100.
Изход
Да се отпечата на конзолата едно цяло число: броят места в учебната зала.

##18.	*Зеленчукова борса
Първа задача от междинния изпит на 26 март 2016. Тествайте решението си тук.
Градинар продавал реколтата от градината си на зеленчуковата борса. Продава зеленчуци за N лева на килограм и плодове за M лева за килограм. Напишете програма, която да пресмята приходите от реколтата в евро ( ако приемем, че едно евро е равно на 1.94лв).
Вход
От конзолата се четат 4 числа, по едно на ред:
•	Първи ред – Цена за килограм зеленчуци – число с плаваща запетая
•	Втори ред – Цена за килограм плодове – число с плаваща запетая
•	Трети ред – Общо килограми на зеленчуците – цяло число
•	Четвърти ред – Общо килограми на плодовете – цяло число
Ограничения: Всички числа ще са в интервала от 0.00 до 1000.00
Изход
Да се отпечата на конзолата едно число с плаваща запетая: приходите от всички плодове и зеленчуци в евро.

