# Упражнения: Повторения (цикли)
Задачи за упражнение в клас и за домашно към курса „Основи на програмирането“ @ СофтУни

#1.	Числа от 1 до 100
Напишете програма, която отпечатва числата от 1 до 100, по едно на ред.

#2.	Числа до 1000, завършващи на 7
Напишете програма, която отпечатва числата в диапазона [1…1000], които завършват на 7.

#3.	Всички латински букви
Напишете програма, която отпечатва всички букви от латинската азбука: a, b, c, …, z.

#4.	Сумиране на числа
Да се напише програма, която въвежда n цели числа и ги сумира.
•	От първия ред на входа се въвежда броят числа n.
•	От следващите n реда се въвежда по едно цяло число.
Програмата трябва да прочете числата, да ги сумира и да отпечата сумата им. 

#5.	Най-голямо число
Напишете програма, която въвежда n цели числа (n > 0) и намира най-голямото измежду тях. Първо се въвежда броят числа n, а след това самите n числа, по едно на ред. 

#6.	Най-малко число
Напишете програма, която въвежда n цели числа (n > 0) и намира най-малкото измежду тях. Първо се въвежда броят числа n, а след това самите n числа, по едно на ред. 

#7.	Лява и дясна сума
Да се напише програма, която въвежда 2*n цели числа и проверява дали сумата на първите n числа (лява сума) е равна на сумата на вторите n числа (дясна сума). При равенство печата "Yes" + сумата; иначе печата "No" + разликата. Разликата се изчислява като положително число (по абсолютна стойност). 

#8.	Четна / нечетна сума
Да се напише програма, която въвежда n цели числа и проверява дали сумата от числата на четни позиции е равна на сумата на числата на нечетни позиции. При равенство да се отпечата "Yes" + сумата; иначе да се отпечата "No" + разликата. Разликата се изчислява по абсолютна стойност

#9.	Сумиране на гласните букви
Да се напише програма, която въвежда текст (стринг) и изчислява и отпечатва сумата от стойностите на гласните букви според таблицата по-долу:

буква		d       e       i       o       u
стойност	1	2	3	4	5

10.	Чертане с костенурка – графично GUI приложение
Целта на следващото упражнение е да си поиграем с една библиотека за рисуване, известна като “графика с костенурка” (turtle graphics). Ще изградим графично приложение, в което ще рисуваме различни фигури, придвижвайки нашата “костенурка” по екрана чрез операции от типа “отиди напред 100 позиции”, “завърти се надясно на 30 градуса”, “отиди напред още 50 позиции”. 

